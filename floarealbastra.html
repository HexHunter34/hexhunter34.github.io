<!DOCTYPE html>
<html lang="en">

<head>
    <meta name="viewport" content="width=device-width, initial-scale=1.0">
    <meta http-equiv="Content-Type" content="text/html; charset=UTF-8">
    <link rel="stylesheet" type="text/css" href="./style.min.css" async="">
    <title>Bac Romana</title>
</head>

<body>

    <div class="opera">
        <h3>
            <red>FLOARE ALBASTRA - MIHAI EMINESCU</red>
        </h3><h3>
            <red>TEXT POETIC APARȚINÂND ROMANTISMULUI</red>
        </h3>
        <h4>‎</h4>
        <p>     Mihai Eminescu aparține perioadei clasice a literaturii române, alături de Ion Creangă, I.L. Caragiale și
            Ioan Slavici. Încă de la publicarea primelor poezii, Titu Maiorescu îl caracterizează drept <red>"poet în toată
            puterea cuvântului"</red>, intuind geniul său și promovându-l în cadrul cenaclului literar <red>"Junimea"</red> și prin
            intermediul revistei <red>"Convorbiri literare"</red>.
        <p>     Opera eminesciană reprezintă un univers imaginar aparte, în care temele și motivele romantice se îmbină cu
            elemente autohtone, specific naționale. Singurlui său volum antum, intitulat <red>"Poesii"</red>, este publicat în
            1883, sub îngrijirea lui Titu Maiorescu.
            Poezia <red>"Floare albastră"</red> datează din perioada studiilor la Viena și Berlin și a fost publicată în revista
            <red>"Convorbiri literare"</red> în 1973. Tema abordată este iubirea și natura. În cadrul creației eminesciene, tema
            iubirii și a naturii cunoaște două etape: prima prezintă visul pur de iubire, realizabil într-un viitor
            idealizat, într-un cadru natural mirific, fixat în plină vară, sunetele și culorile îmbinându-se armonios și
            mărind împlinirea sufletească. Etapa a doua tratează iubirea iremediabil pierdută, iar tristețea eului este
            completată de o natură prezentată sumar, cu peisaje reci și plopi stingheri.
        <p>     Textul poetic se încadrează în specia lirică a idilei în care viața și dragostea sunt prezentate în cadru
            rustic, într-o formă optimistă sau idealizată. Trăirile interioare ale protagoniștilor se află în permanentă
            concordanță cu tablourile de natură prezentate în manieră expresivă, oferind poeziei și caracter de pastel.
            Titlul este un motiv literar de circulație universală, întâlnit la romanticul german Novalis, în creația
            căruia<red>"floarea albastră"</red> semnifica împlinirea iubirii ,într-o lume ideală, care precede moartea. La
            Eminescu, <red>"floarea"</red> reprezintă viața, gingășia și puritatea, elemente identificate cu idealul feminin, iar
            epitetul cromatic <red>"albastră"</red> sugerează spațiul infinit, cerul și marea, proiectând sentimentul în
            eternitate.
        <p>     Structural, poezia este alcătuită din paisprezece catrene și patru secvențe lirice: reproșul formulat de
            iubită, cugetarea eului liric, chemarea la iubire inițiată de prezența feminină și meditația finală a eului.
            Textul poetic conține două planuri, în care este utilizată lirica măștilor: îndrăgostitul reprezintă omul de
            geniu, care provine din sferele înalte ale cunoașterii, pe când iubita, prezența feminină, întruchipează
            planul uman-terestru, lumea comună. Neîmplinirea sufletească provine din incompatibilitatea celo două
            planuri și este exprimată printr-o meditație profundă asupra existenței.
        <p>     În ceea ce privește stilul eminescian, se remarcă perfecțiunea formei, care susține structura ideatică a
            poeziei. Lingvistii au sesizat în <red>"Floare albastră"</red> că îmbinarea sunetelor are capacitatea de a genera
            reprezentări inedite în imaginația cititorului.
            La nivel morfologic, timpurile verbale alternează ca să redea diferența dintre cele două planuri: monologul
            iubitei se axează pe verbe la prezent sau la viitor, pe când cugetările geniului se împart între trecutul
            iubirii iremediabil pierdute și prezentul destrămării iluziei și al revenirii la realitate.
            Lexical, diferența dintre cele două planuri este accentuată prin îmbinarea formelor populare cu cele culte.
        <p>    Din punct de vedere stilistic, imaginile artistice se îmbină armonios cu figurile de stil. Cuvantul <red>"dulce"</red>
            este utilizat de patru ori în text, ca adjectiv sau ca adverb, ridicat la rangul de simbol care redă
            apropierea dintre îndrăgostiți, unicitatea fetei, dar si suferința profundă generată de destrămarea
            irevocabilă a visului de iubire.</p>
        <p>     Din punct de vedere prozodic, poezia respectă convențiile tradiționale, cu masura de șapte-opt silabe, rima
            îmbrățișată și ritm trohaic. Prima secvență lirică, alcătuită din trei strofe, debutează cu o interogație retorică dojenitoare, adresată
            de prezența feminină eului liric. Incipitul schițează planul superior al omului de geniu, incluzând câteva
            elemente simbolice care fac referire la cultura omenirii, la cunoaștere, la geneza universului și la
            creație: <red>"câmpiile asire"</red>, <red>"piramidele-nvechite"</red>.
        <p>     A doua secvență lirică redă, printr-o singură strofă reacția celui invocat, o atitudine detașată, care
            provine din intuiția superioară a profundei incompatibilități dintre cele două planuri. Iubita este numită
            cu apelativul diminutival <red>"mititica"</red>,care denotă apropierea sufletească dintre îndrăgostiți, completată în
            mod simbolic prin adverbul de mod <red>"dulce"</red>.
            Următoarea secventă lirică, alcătuită din 8 strofe, enunță monologul prezenței feminine, construit sub forma
            visului prin care chemarea la iubire este plasată într-un cadru mirific al naturii unice. Peisajul descris
            poartă amprenta lui Eminescu și pare să zugrăvească Paradisul. Cadrul natural romantic apare ca o tentație
            pentru cel care coboară din sferele cunoasterii, reprezentând o înălțare de factură spirituală încărcată de
            elemente simbolice: <red>"codrul cu verdeață"</red>, <red>"prăpastia măreață"</red>, <red>"izvoarele care plând în vale"</red>.
            Cea de a patra secvență lirică este alcatuită din ultimele două strofe și enunță un monolog al geniului. El
            conștientizează că fericirea este doar un produs al imaginației sale provocat de dorința de cunoaștere prin
            intermediul sentimentelor, iar clipa magică este perisabilă. Ultimul vers al poeziei - <red>"Totuși...este trist
            în lume!"</red> - conține esența meditației geniului asupra existenței umane, tristețea si neîmplinirea ființei
            superioare care caută perechea ideala pentru a reface cuplul adamic, iar miracolul fericirii prin iubire
            devine o iluzie.
        <p>     Îmbinarea dintre visul de iubire și cugetarea detașată a geniului transformă poezia <red>"Floare albastră"</red> într-o
            sinteză a gândirii eminesciene, anticipând detalierea care se va regăsi în poemul <red>"Luceafărul"</red>.
    </div>

</body>

</html>